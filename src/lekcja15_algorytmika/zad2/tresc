Poniżej znajduje się schemat blokowy, który przedstawia algorytm działania pewnego programu.
Spróbuj powiedzieć w jednym zdaniu co robi ten program, a następnie go zaimplementuj.

Przykładowe rozwiązanie
W tego typu zadaniach, większość osób próbuje opowiedzieć o działaniu programu, rozpoczynając od samego początku
(od góry) schematu. Powoduje to tworzenie zdań wielokrotnie złożonych, które ostatecznie jest ciężko zrozumieć.
Może to brzmieć mniej więcej tak:

W programie deklarujemy najpierw trzy zmienne, następnie wczytujemy od użytkownika liczbę i jeżeli index jest
mniejszy od 5, to mnożymy tę liczbę razy multi, powtarzamy to pięć razy. Później sprawdzamy i wyświetlamy,
czy iloczyn jest liczbą ujemną, czy nieujemną.

Przyznasz chyba, że pod koniec tego opisu już nie pamiętamy co było na jego początku, prawda?

Zamiast tego, lepiej jest wyjść od efektu działania programu, czyli od końca, a nie od początku.
Dodatkowo nie ma za bardzo sensu skupiać się na tym, jakie i ile zmiennych jest potrzebnych w całym algorytmie.
Idąc takim tokiem rozumowania, ten sam program można przedstawić tak:

Program wyświetla informację o tym, czy iloczyn pięciu liczb wprowadzonych przez użytkownika jest liczbą ujemną,
czy nieujemną.

Prawda, że jest to dużo krótsze, a jednocześnie bardziej zrozumiałe?

No dobrze, przejdźmy teraz do implementacji programu. Całość możemy zapisać bezpośrednio w metodzie main().
Ewentualnie możemy wydzielić wczytywanie liczb i obliczanie iloczynu do osobnej metody.
Dla uproszczenia będę się posługiwał tylko liczbami całkowitymi.