Niektóre domy budowane są w centrach miast, a inne na całkowitych odludziach.
Te drugie nie zawsze mają przyłączenia do sieci kanalizacyjnej, czy energetycznej i dlatego mają
własne zapasy wody oraz paliwa, do wytwarzania prądu. To właśnie nimi zajmiemy się w tym ćwiczeniu.

Zdefiniuj klasę, która reprezentuje dom. Klasa ta powinna odzwierciedlać poziom zasobów, którymi dysponujemy.
Te zasoby to:

ilość wody, podana w litrach,
ilość ropy, podana w litrach.
Ropa jest nam potrzebna do napędzania agregatu prądotwórczego, który zasila wszelkie sprzęty, takie jak telewizor,
kuchnia elektryczna, czy czajnik elektryczny.

W klasie powinien być konstruktor, który pozwoli ustawić oba pola podczas tworzenia obiektu.

Oprócz tego w klasie powinno być wiele różnych metod, które odpowiadają codziennym aktywnościom i wpływają na
zmniejszanie się zasobów:

takeShower() - metoda która odpowiada wzięciu prysznica przez 1 osobę. Jeden prysznic powoduje zużycie 48 litrów wody.
takeBath() - metoda, która odpowiada pojedynczej kąpieli. Jedna kąpiel powoduje zużycie 86 litrów wody.
makeDinner() - metoda, która symuluje ugotowanie obiadu. Operacja ta powoduje zużycie 0,1L ropy (do wytworzenia prądu)
i 4L wody.
boilWater() - metoda, która symuluje ugotowanie wody w czajniku elektrycznym. Operacja ta powoduje zużycie 0,05L ropy
(do wytworzenia prądu) oraz 0,5 litra wody (taka jest pojemność czajnika).
watchTv() - metoda, która przyjmuje jako parametr liczbę godzin, przez jaką oglądaliśmy telewizję.
Oglądanie telewizora przez 1 godzinę, powoduje zużycie 0,06L ropy (do wytworzenia prądu). Zakładamy,
że zawsze telewizor oglądamy licząc w pełnych godzinach.
Dodatkowo zdefiniuj metodę, która w wyniku zwróci opis ze stanem zasobów w domu.

Utwórz obiekt reprezentujący dom z dowolnym poziomem zasobów. Przetestuj działanie metod, wyświetlając
po każdej operacji stan zasobów w domu.

Przykładowy wynik działania programu: