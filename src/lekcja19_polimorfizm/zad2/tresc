Tworzymy grę, w której istnieją różne klasy postaci. Każda postać ma swoją nazwę, siłę ataku,
moc obrony i energię (ilość życia). Dodatkowo postaci dzielą się na dwa typy:

atakujących - posiadają dodatkowe pole, które określa procentowy bonus do ataku
(przykładowo jeżeli postać ma siłę ataku 100, a bonus do ataku wynosi 0.2, to całkowita siła ataku wynosi 120),
obrońców - posiadają dodatkowe pole, które określa procentowy bonus do obrony
(przykładowo jeżeli postać ma moc obrony 100, a bonus do obrony wynosi 0.2, to całkowita moc obrony wynosi 120).
W grze tworzymy drużyny, przy czym każda drużyna ma swoją nazwę i składa się dokładnie z trzech postaci
(każda z nich może być atakującym lub obrońcą).

Algorytm wyboru zwycięzcy bitwy jest następujący:

najpierw atakuje drużyna pierwsza. Atak obniża energię drużyny drugiej o tyle, ile wynosi różnica siły
ataku drużyny pierwszej i mocy obrony drużyny drugiej. Jeżeli moc obrony drużyny drugiej jest większa
od siły ataku drużyny pierwszej, to energia drużyny drugiej pozostaje bez zmian.
następnie atakuje drużyna druga. Atak obniża energię drużyny pierwszej o tyle, ile wynosi różnica siły
ataku drużyny drugiej i mocy obrony drużyny pierwszej. Jeżeli moc obrony drużyny pierwszej jest większa
od siły ataku drużyny drugiej, to energia drużyny pierwszej pozostaje bez zmian.
Wygrywa ta drużyna, która w wyniku będzie miała więcej energii życia. Jeżeli obie drużyny po pojedynku
mają tyle samo energii, to wynikiem jest remis.

Stwórz dwie przykładowe drużyny, zrób symulację bitwy i wyświetl jej wynik.

Przykład:

Drużyna 1 ma energię życia 100, sumę siły ataku 200 i moc obrony 50,
Drużyna 2 ma energię życia 150, sumę siły ataku 150 i moc obrony 100.
Drużyna 1 atakuje pierwsza, więc obliczamy różnicę siły ataku drużyny 1 i mocy obrony drużyny 2,
otrzymując 200 - 100 = 100. Tyle też odejmujemy z energii życia drużyny 2, co daje 150 - 100 = 50.

Drużyna 2 atakuje jako druga, więc obliczamy różnicę siły ataku drużyny 2 i mocy obrony drużyny 1,
otrzymując 150 - 50 = 100. Tyle też odejmujemy z energii życia drużyny 1, co daje 100 - 100 = 0.

Drużynie 1 pozostało 50 punktów życia, a drużynie 2 zostało ich 0. Drużyna 2 wygrywa.